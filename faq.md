# Често задавани въпроси

Много хора нямат възможност или желание да се включат в проектите на Общество, но биха желали да научат повече за организацията. Тук събираме въпросите, които често ни задават.

#### Имате много незавършени проекти. Не е ли по-добре да обедините усилия и да завършите някой проект, преди да премините към някой друг?

Има няколко причини за това:

1. **Софтуерните проекти се пишат на различни технологии.** За да работят много хора по един проект, те трябва да имат сходни умения.
2. **Трудно е да накараш някого да бъде доброволец за кауза, която не му е на сърце.** Представете си, че Вие искате да работите по някой проект, но идва някой и ви казва „Не, ще работиш по Х, след това по Y и след това евентуално по Z.“ Кой решава това?
3. **Големите екипи са по-трудни за координиране.**
4. **Дори след като проектът е завършен и пуснат в експлоатация, той трябва да бъде поддържан.** (Особено в началото, когато има повече бъгове/rough edges) Компактни екипи, които си харесват проекта (примерно защото те са си го направили) и си познават кода биха били по-отговорни и по-ентусиазирани да го поддържат.

#### Получавате ли финансиране?

Към момента имаме 2 проекта (един завършен и един започващ), които са със скромно финансиране.

#### Мислили ли сте за финансиране?

[Мислим редовно за това](https://github.com/obshtestvo/guides/blob/master/rules/funding.md). Различните опции имат свои плюсове и минуси.

Възможно е, да работим само в свободното си време, а да се издържаме от нещо друго, но това би означавало да можем да отделяме много малко време за нещата, които ни харесват. Ето защо търсим по-устойчив модел.
