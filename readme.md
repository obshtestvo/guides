# Включване в Общество.бг 
> познато още като "Общество"

Здравей!

Радваме се, че имаш желание да бъдеш участник в
[Общество.бг](https://www.obshtestvo.bg)! 

Когато се включиш към *Общество.бг*, ти няма да бъдеш просто *доброволец към
организация*, ти ще бъдеш пълноправен член на
[общността](https://www.facebook.com/groups/obshtestvo/members/), която е
*Общество.бг*. Като такъв ти ще имаш свобода да правиш това, в което си
най-добър или което ти е най-интересно. Но също така ти ще трябва да поемеш
отговорност към общността, от която си част -- към хората, които разчитат
на теб. 

Ето около каква идея се обединяваме:

> Всеки ще прави нещата както трябва, ако процесът за това не е дълъг и
> затормозяващ, а е разбираем и приятен.

И искаме да направим процеса такъв чрез въвеждане на технологии и дизайн в
него. За да стане това е нужна разнородна експертиза. Ето [тук може да
прочетеш за какъв тип проект става дума](rules.md#o-projects).

Ти имаш способности и страст в определена сфера, в *Общество.бг* ти имаш
възможност да натрупаш и опит, вършейки нещо полезно за обществото и
приятно за теб.  *Общество.бг* те улеснява като споделя с теб натрупания
опит, дава ти връзка с хората, които търсиш като съмишленици или като
контакт, а също и достъп до места, за които са били нужни редица преговори.
Допълнително можеш да използваш и още неща като техническо оборудване,
специфична експертиза, публичност и изграденото доверие.

Трудно е да те опознаем и насочим без малко помощ. Ето защо разчитаме на
самоинициатива от твоя страна:

1. Разгледай [проектите](todo);
1. Не се страхувай да [питаш](checklists/discuss.md#readme);
1. Избери си нещо, което харесваш;
1. Включи се!


## Как да да помагам, сега или в бъдеще?

Тук ще можеш да се ориентираш как да се включиш в някой от съществуващите
проекти на Общество.бг, или как да започнеш нов такъв.

1.  [Регистрирай се на сайта на
Общество.бг](https://www.obshtestvo.bg/join), за да могат да те намират
останалите участници. За момента регистрацията работи само с Facebook и не
е оптимизирана за мобилни устройства. При проблеми, [пиши
ни](mailto:info@obshtestvo.bg) (info@obshtestvo.bg).
2.  [Присъедини се към общата организационна Facebook
група](https://www.facebook.com/groups/obshtestvo).
3.  Запознай се с [насоките за работа по проекти в Общество.бг](rules.md).
4.  Виж:
    1. [списъка с активни в момента проекти](projects#readme).
    1. [списъка с идеи, които още не са започнати като
проекти](https://github.com/obshtestvo/guides/issues/3).
    1. [как бихте могли да започнете нов
проект](https://github.com/obshtestvo/guides/issues/2).
5. Харесай си и се захвани с нещо като разгледаш ["Какво да правя когато
искам да..."](checklists.md#readme)

## Какво да направя ако искам просто да следя какво се случва?

В такъв случай, би могъл:

-   Да харесаш [страницата на Общество.бг във
    Facebook](https://www.facebook.com/obshtestvo.bg).  Там периодично се
публикуват интересни новини около каузите, проектите и целите.
-   Да следиш [статус-блогa](https://status.obshtestvo.bg). Там често се
    пише за проведени срещи и свършена работа по различни проекти, особено
за достигнати значими етапи в развитието на проектите. Всичко е прозрачно.
