# Какво да правя когато искам да намеря финансиране?

## Въведение
Преди да търсите финансиране формулирайте в 1 изречение, какво цели проекта – каква е основната мотивация на вас и екипа този проект да се създаде; не какви са очакваните резултати на проекта, а какъв проблем се решава – защо той е важен за обществото, бизнеса, за вас; идентифицирайте проблема
възможно най-подробно;. Тази формулировка ще се препработи с времето, но е важно да има начална база.

### Видове финансиране
- **От публични институции** – фондове на министерства, агенции и т.н.
- **Частно финансиране** – от компании
- **от програми на ЕС** – на централно ниво или национално ниво (оперативни програми)
- **от международни фондации и организации**

Подходът е се различава при видове финансиране.

### За колко време става?
Финансирането не е бърз процес. Към фондовете за финансиране се пише с предложение и проект, после се чака одобрение и накрая се подписва договор. От кандидатстване до подписване може да мине близо година.

Не се обезкуражавайте. Ако изчислите, че отговор ще получите много след като сте подали документите най-доброто, което може да правите е да кандидатствате на възможно най-много места, да променяте и адаптирате вашия проект, защото за всяко възможно финансиране ще учите повече за вашия проблем, проект и целева група (target). Не знаете „от къде ще изскочи заека”

Алтернативно, ако се обърнете към компания може да стане по-бързо (*в рамките на месец например*), но **имайте предвид**, че една компания трудно може да финансира цял проект, освен ако не е нещо малко (*под 5К лева например*).

### Стъпки

1. Научавате [към какви организации можете да кандидатствате](#o-where-from).
1. _**Задължително**_ направете [подробно проучване](#o-research).
1. Подгответе се [за среща или подгответе писмено предложение](#o-apply). В зависимост от финансиращата организация може да се изисква да бъде и на английски.
1. [Намерете хора, които се занимават с комуникация/текстове](findpeople.md#readme) и ги поканете да прегледат предложението.
1. Поддържайте комуникация с организациите, към които сте се обърнали. Ако са отговорили - супер. Ако не са - не се отказвайте, а периодично се допитвайте, подсещайте с въпрос какво става с предложението ви.
1. $$$ Получавате финаниране $$$ :)
1. или [не получавате финансиране](#o-feedback), но получавате опит за следващото кандидатстване.


## Процес

<a name="o-where-from"></a>

### Към какви организации можете да кандидатствате?
[Поискайте и разгледайте списъка](requestaccess.md#readme) събран от другите участници, където са описани фондове и организации, които може да изявят желание за финансиране. Списъкът не е публичен, понеже включва и инфо за контакт към дадени хора в организацията или посредници за връзка с нея.  

Добавете организации към списъка, ако виждате че липсват.

Важно да се абонирате и за бюлетини, в които периодично се изпращат възможности за финансиране; например [този на ФЛГР](http://www.flgr.bg/?act=cms&sort=1&sub=0&cid=392 ).

Хубаво е да следите и сайтове изреждащи различни съзтезания; например [Mladiinfo.eu](http://www.mladiinfo.eu/), както и сайтовете на европейските directorates и по-точно секцията „calls for proposal”.

#### Специфика при финансиране от компании
- В България частните компании са изморени от финансиране на парче на малки и неефективни проекти; по принцип всичко е възможно и ако проектът ти е страхотен ще намериш финансиране – банките и IT компаниите са голяма възможност
- Финансирането от компания е добър подход, но е важно да се направи проучване, да разгледажш подробно принциптете и ценностите на компанията, към която се обръщаш. Може компанията, която ще подкрепи твоя проект за опазване на околната среда да бъде тази, която замърсява най-много, но и точно обратното – тази, която е най-еко ориентираната; Просто идея...
- Намери най-новаторските компании, тези, които имат афинитет към иновациите и предприемачеството;
- По възможност чети списания като „Manager”, „Forbes” и историите в вестник Капитал и Дневник, посветени на добрите примери, хора и бизнеси и т.н. Чети повече за случващото се в България.

#### Специфика при финансиране от програми
Търсенето на финансиране от ЕС има своите особености и много документация.

- [потърсете хора, които имат опит](findpeople.md#readme) или приятел, който учи или се занимава с това професионално; може да се наеме Консултантска компания, но са много скъпи;
- абонирайте се за обучения по ръководене на проекти (project management) – някой път от институциите пускат такива възможности; Отидете в [„EU information centre” на ул. Раковска](https://goo.gl/maps/p8hGn), може да ви помогнат - има един хубав сборник с всички програми и възможности за финансиране;
- Най-добре като видите в каква сфера е проекта да идентифицирате програмите, които работят по този проблем, да отидете на „funding opportunities” и там да разглеждате “calls for proposals”

<a name="o-research"></a>

### Задължителен research

**Без това не може**. Не може да се пише кандидатура без да ги има детайлите описани по-долу.

Целта на началното проучване е да се изгради списък от факти, нужни за писането на добра кандидатура. Като направите това проучване се очаква да се получи едно **хубаво сбито резюме**, в което е извлечена есенцията на исканото от финансиращата организация.

Задължително, докато се прави проучването пазете линкове от къде и какво сте прочели. Така че зад всеки факт да има линк - особно полезно, понеже написаното много често не е обезателно ясно и ако има кой да ви помогне в интерпретацията той ще може да го направи само ако може да провери точно как е написано в източника.

Следва списък с минимума нужни факти. Моля първо прочете всичко от списъка, за да получите цялостна представа. Не нужно нещата да се вършат в реда, който са написани. Някои дори се случва да се вършат едновременно. Преди да се започне писането на самата кандидатура всички от долните точки трябва да са изяснени.

**Обичайните документи**, които има за 1 проект и от които може да черпите информация са:

-   Изисквания за кандидатставане - може да е под формата на някаква статия, документ или пък да е форма която се попълва на сайта.
-   Насоки (Guidelines) за кандидатстване - принципно, това е най-големият документ
-   Препоръки - нещо като допълнения към насоките
-   Често-задавани въпроси (FAQ)
-   Образец за попълнен форумуляр
-   Списък с успешно финансирани проекти от предишни кръгове на финансиране.

Намерете тези документи, отбележете интернет адреса, където се намират и свалете техни копия.

**Относно изискванията**:

-   има ли изискване организацията да е регистрирана по специфичен начин? примерно частна или обществена полза, или да бъде сертифицирана по някакви критерии?
-   за кои страни е финансирането? България там ли е?
-   изисква ли бизнес план?
-   има ли изисквания за минимум години опит?
-   има ли изискване за организацията да е боравила с финансиране и преди, тоест да има опит с оползотворяването на финансиране?
-   има ли изискване по какъв начин да се и по-какъв начин да се изразходва финансирането?
-   има ли изискване организацията да не е кандидатствала към същия фонд преди?
-   ... всичко друго което намерите като изискване, извлечете есенцията и го подредете, за да се получи едно добро сбито резюме или както някой обичат да казват "Executive summary"

--Какво се получава при успешно кандидатстване--:

-   има ли парично финансиране или е под формата на безплатно обучение, пътуване, networking
-   има ли задължения за пътуване и престой на специфично място (примерно в случая с обучението и networking-а сигурно ще се иска пътуване и престой за някакво време докато трае курса/семинар-а)
-   изисква ли се и собствено-финансиране? Ако се изисква, оказано ли е под каква форма се изисква? - дали е парично, доброволно или предметно? Ако е нужно парично или предметно финансиране, то има ли минимум % или фиксирана сума, която трябва да се осигури със собствени средства?
-   друго?

--Още нужни детайли--:
-   Има ли краен срок? Най-вероятно има. Кога е той?
-   Всяко кандидатстване разполага с дадено количество пари, които да финансира проекти. Намерете тази сума.
-   Всяка възможност за финансиране има заложени своите приоритететни теми. Намерете ги.
-   Във всяко кандидатстване има важни приоритетни теми и нетолкова важни. Не се шегувам. Има приоритизиране на приоритетните теми :) На някой от тях се набляга, на други не. Намерете това подреждане. За да го намерите:
  -   понякога е написано ясно, в стил "в този кръг на финансиране наблягаме над това и това"
  -   друг вариант е да намерите дали има написано колко от общо-разполагаемите пари ще се разделят по различните теми. Ако има такова запишете и сумите.
  -   ако никъде не пише, тогава разгледайте предишните финансирани проекти и вижте последните 2 години по кои теми има най-много финансирани проекти
-   Всяко кандидатстване има определени минимум и максимум пари, с които да финансира проект. Примерно: минимум $50000, максимум $20000. Намерете тези числа. Ако не са специфично указани разгледайте предишно-финансираните проекти и вижте последните 2 години средно какъв е минимума и максимума.
-   Намерете дали има специфичен бюджет на проекта, който се препоръчва. Тоест дали се поощрява проектите да са са малък бюджет, среден, голям и какво като суми означават тези неща. Ако никъде не е оказано, разгледайте предишно-финансираните проекти и вижте последните 2 години какъв най-често е бюджета на успешните проекти.
-   Освен приоритети има и ключови думи, които проверяващите ще търсят. Реално първия преглед има вероятност да е като сканиране - бързо и търсейки ключови думи, за да видят дали кандидатурата си струва. Втори прочит вече е по-смислен. Провбвайте да идентифицирате и съберете вероятните ключови думи. Примери ако пише "Проектите се очаква да обърнат силно внимание на иновативни начини за развитие бла бла", ключови думи са "иновавтивен начин".


<a name="o-apply"></a>

## Писане на кандидатурата

Не попълвайте във формуляра предоставен от финансиращата организация. Навместо това копирайте въпросите и ползвайте отделен документ, който може групово да се редактира (примерно google docs). Чак, когато сте готови с попълването прехвърлете текта към официални формуляр от организацията.

Защо? Защото формулярът на организацията може да е в интернет, може да е бъгав (с проблеми), и най-вече не е удобен за публикуване, което ще искате да направите след попълнен формуляр, за да се сподели натрупания опит.

Може да ползвате и таблица, в която са разделени по колони въпрос и отговор, което ще помогне и за бъдеща автоматична обработка или публикуване. Минуса на таблицата е особения начин за въвеждане на текст - не е пригодена за абазци от текст.

Имайте предвид че отговорите са ограничени по брой букви/символи или по брой думи. Това е главното затруднение. Трябва да се синтезират много отговори, всеки от които да е свързан с въпроса, да включва ключови думи по естествен начин и е с ограничен обем.

### Друга трудност е бюджета

Най-вероятно има изисквания какъв процент от бюджета отива за даден вид дейност. Примерно не може повече от 10% да отиват за координационни действия. Или пък заплатите са ограничени до 20%. Това са примерни числа, но такива изисквания често има. Прегледайте изготвеното резюме повреме на етпа с проучването. Там ще има тези ограничения.

Тези ограничения не са проблем. Наистина координацията на проект трудно надхвърля дадени проценти. Ако е нужно нещо повече, то често е понеже това което разбирате под координация не е само коордниция, а и нещо допълнително. Тогава тези допълнения са един вид консултационни дейности, а не са заплати или координация.

Примерно срещите с партньори или с потенциални такива не е задължително да са част от координацията; могат да бъдат описани като отделна длъжност "застъпничество" или популяризиране на идеята, или разширяване на капацитета на проекта. Те реално са такива, просто често се групират под общия знаменател "координиране". Финансиращите организации предлагат формуляри, които насърчават такова мислене на финна разбивка за дейностите, което може да се пакетира в ралзични начини. "Фантазия за хубав бюджет" как звучи а? :)

Бюджета може да се иска разделен по дейности, примерно:

1.  Research - Xлв
1.  Разработване на решение с обратна връзка от таргет групата - XIлв
1.  Тестване - XIIлв
1.  Анализа - XIIIлв
1.  Документация - XIIIIлв

а след това може да се поиска разделение на бюджета по вид разход (наричано още "по перо"):

1.  заплати
1.  коорднинация
1.  пътуване, наем, резервации
1.  консултация, наемане на професионалисти
1.  стипендии
1.  популяризация
1.  мониторинг и одит

За дигитални и арт проекти, каквито са всички в Общество, често ще намерите че т.4 (наемане на професионалисти) ще бъде най-обемната точка. Не знаем дали това е добре, тук е нужа проверка.

### Примери за попълнени от други участници фомуляри

- [https://docs.google.com/spreadsheets/d/103KJa3CGJMNWF7gcHNf4uHK7C4tjY5-Xtw0BaSZsMEs/edit?userstoinvite=zdravka.stefanova@gmail.com#gid=1034447549](https://docs.google.com/spreadsheets/d/103KJa3CGJMNWF7gcHNf4uHK7C4tjY5-Xtw0BaSZsMEs/edit?userstoinvite=zdravka.stefanova@gmail.com#gid=1034447549)
- [https://drive.google.com/open?id=16IAnPKsL4-jicEdwQtFsK6skr3dESsOT3HMC6J-6CUQ&amp;authuser=0](https://drive.google.com/open?id=16IAnPKsL4-jicEdwQtFsK6skr3dESsOT3HMC6J-6CUQ&amp;authuser=0)

<a name="o-feedback"></a>

### Какво да правя, когато не получа финансиране?
Ако не получите не зарязвайте нещата така. Питайте (*дори изискайте ако е по дадена програма, която го позволява*) за обратна връзка от организацията, за да знаете какво се получило и какво не при предложението. По принцип те са задължени, но не са много подробни в отговорите си, така че искайте възможно най-много инфо, за да знаете къде е бил проблема, след което може да подоборите идеята за проекта или просто да я опишете по-добре.
