# Как да започна дискусия или изразя желание да помагам?

Написаното тук обхваща случаите, когато:
- Искате да се включите по някоя дейност
- Нещо не е ясно
- Не харесвате как даден процес е замислен в *Общество*
- Искате да се работи по друг начин
- Имате предложение как по-ясно да се опише даден процес

В тези случаи трябва просто да започнете **дискусия**. По този начин хората, които могат да помогнат или имат отношение по въпроса могат да реагират. 

Има два начина да започнете дискусия:
 1. Пускате съобщение/пост в [общата Facebook група на Общество](https://www.facebook.com/groups/obshtestvo) и коментарите служат за дискусия.
 1. Създавате [*issue* тук, в проекта с ръководствата](https://github.com/obshtestvo/guides/issues/new) и страничката му служи за дискусия.

Дискусиите са публични - знаем, че не всичко е перфектно и не е проблем това да се каже публично.

Още повече, че дискусиите са също толкова важни, колкото и работата по всеки проект. Фактът, че са публични позволява познанието натрупано в тях да се споделя.
