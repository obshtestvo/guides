# Какво да правя когато искам да направя facebook страница за проект?

Звучи просто - създаваш страница и пускаш съобщения. 

## Има, обаче, няколко уловки

### Преди създаването на страницата

#### Брандиране
За създаването на страницата е нужно лого на проекта и брандирано изображение за корица (cover photo). За изработката на логото и корицата **е нужно** да се включи дизайнер.

Точните размери, дизайнерът може да прегледа в [Fb pages: Sizes & Dimensions](https://www.facebook.com/PagesSizesDimensions).

Внимавайте с избора на име за страницата. Веднъж щом страницата има 200 like-a, името не може да се смени.

#### Преценка колко време ще може да се отделя
Една застояла facebook страница ***повече вреди***, отколкото помага. Нужно да се прецени дали ще има кой да пуска съобщения и отговаря на коментари достатъчно често, така че страницата да изглежда жива.

Ако се окаже че няма време, то най-добре създаването на страницата да се отложи.

### След създването на страницата
1. Добавете останалите от участниците по проекта, като администратори на страницата, понеже може да се наложи редакция или друг вид намеса когато, ви няма.
1. Пуснете съобщение там където се координира проекта, че вече има страница.
1. Обновете съществуващи текстове относно проекта, така че да се споменава страницата.
1. Кажете някой, който поддържа facebook страницата и twitter на "*Общество*" да пусне съобщение и там.

#### График и навременни включвания
След създаването на страницата, е нужно да се поддържа график с планирани съобщения за период от време напред. Примерно за седмица напред да се знае какви съобщения ще се пускат. 

Межувременно графикът е хубаво да се разнообразява с актуални за момента новини. Ако нещо не е планирано, но е силно свързано с темата на проекта, то е хубаво да се съобщи за него навреме.

#### Съдържание и обръщение
По възможност, поне в началото, съобщенията е хубаво да бъдат преглеждани от участници изявили интерес и работещи с текстове - редактори, copywriter-и, PR-и, маркетолози. 

Това ще помогне посланието на проекта да присъства в голяма част от съобщянията.

Поради естеството на проектите (отборна разработка, а не притежавана от организация), когато става дума за постижения от някой проект, то обръщението би следвало да бъде по-скоро *"участниците в <име на проект>..."*, отколкото *"проектът..."*. 

Да се обръща внимание на съобщения, в които се използва *"Ние.."*. Рядко ще има дело, което е единствено и само заслуга на хората в проекта. Най-често в миналото ще е имало подобни усилия от други хора, или дори за текущата задача е било помагано на екипа от други хора и организации. Хубаво е да се отбележи и тяхното усилие.

Друг възможен страничен ефект от ползването на *"Ние..."* е раделението *"Ние<>Вие"*, което ще затрудни потенциални нови участници да осъзнаят, че са добре дошли, и да се припознаят в екипа. По-лесно е да видиш себе си в *"участниците на проект.."*, отколкото в едно чуждо *"Ние"*,

#### Следене за коментари
В поддържането на страницата се включва и отговорянето по коментари, модерация на постове и други.