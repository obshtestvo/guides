# Какво се случва при финансиране?

## Въведение

В този документ се опитва да се формулира ясни правила за вътрешната организация на „Общество.бг" касаеща финансирането на проекти. Това е необходимо поради рисковете породени от неосъществени на по-късен етап очаквания и неразбирателства измежду членовете на организацията. Също така изниква и необходимостта от координирани действия от страна на членовете на организацията при кандидатстването от нейното име (примерно: възможно за определени финансиращи оргнанизации да може да се кандидатства само по един проект от едно юридическо лице, което в конкретния случай е „Общество.бг")


## Участник-доброволец `VS` Учасник на заплащане

### Как да се съхрани желанието за доброволни усилия, когато някои получават пари, а други не?

С яснота затова кой и защо.

Яснотата по финансирането или заплащането на труда ще се постигне чрез поемане на отговорност за конкретна работа и срок, от конкретни хора. Приоритет имат тези, които са активни по проекта до този момент (или активни по други проекти ако се кандидатства с проект на идейно ниво), но няма да е ограничено само с тях.

### Предимствата на доброволците
Доброволците имат следните преимущества пред хората, които ще работят срещу заплащане:

1.  **няма поставени от друг срокове когато вършат нещо** - има го разбирането, че всичко, което правят е от желание и ентусиазъм, че имат личен живот и това което правят в „Общество.бг“ е като допълнение на работата. Когото има платен проект, се очаква работата по него да се свърши навреме и самата дейност да е част от ежедневието, а не бонус.
1.  **имат сигурността на текущата им работа** - всеки поел ангажимент по платен проект на Общество.бг знае, че това не е постоянна работа, и че проектът има своя край, след което финансирането спира, ако няма осигурено ново.
1.  **нямат поет ангажимент** - доброволец = на добра воля, с желание, и „когато тогава“. Работата им може да е спроадична.
1.  **не са ограничени до безплатни проекти** - ако желаят, то те могат да допринасят и към платените проекти. Работата по платен и неплатен проект се различава единствено по финансирането, процесът на работа е същия. Всеки участник в Общество заинтересован от проекта има глас за развитието му.

## Кои проекти се финансират и кой го определя?

[Кандидатстването](../checklists/funding.md#readme) за финансиране става от самите участници в [проекта](projects.md#readme), които да ползват „Общество.бг“ като entity. Цялата инициативност идва от хората зад проекта. Тоест: **ако някой иска да кандидатства за финансиране на проект**, той/тя трябва да се заеме да напише проектно предложение към потенциалния фонд/програма/меценат и пр., което официално се нарича „спомоществувател“. Има написано [ръководство за кандидатстване](../checklists/funding.md#readme). Преди да се заемете с такава задача, може да [потърсите и кои участници са вписали че искат](../checklists/findpeople.md#readme) и могат да помагат за тази дейност (_„Писане на проекти“_).

##  Кой получава финансирането и кой го определя?

Финансирането получават участниците в проекта, който е спечелил финансиране. Финансиране получава този, **който реално е влага време в работа** по проекта. Обичайно, още когато се формулира проектно предложение, се посочват данни за екипа на проекта (това е координаторския екип и евентуално – ключови участници наричани „експерти“). Възможно е допълнително да бъдат сключени „вътрешни" споразумения, насочени към това **който реално влага време в работа**, той/тя да получава средства за извършената работа.

Възможно е например Маргарита Маргаритова да е определенa да изготви дизайна, но Маргарита да няма време за това и да даде задачата на Ивана Иванова. В такава ситуация двете с Маргарита трябва да се разберат за възнаграждението по изпълнената работа.

В проектното предложение се записват участници (експерти и изпълнители), които предоставят своето CV и други документи навреме и в изискания формат. Когато има повече от необходимите комплекти документи за определени позиции, в проектното предложение се записват тези от тях, които биха подсилили кандидатурата с по-високи критерии. Това се решава от участниците, който са се заели да пишат проектното предложение.

## Как се кандидатства

Има [отделно ръководство по темата](../checklists/funding.md#readme).

## Кой разпорежда със средствата?

Отпуснатото финансиране се превежда по сметка на „Общество.бг" и средствата се разпределят от там към участните работещи по финансирания проект. Това става от счетоводителя след подписани граждански или трудови договори.

## Кой следи за успешното изпълнение?

Координаторът на проекта и участвалите в писането на кандидатстването. Понеже „Общество.бг“ носи отговорност за изпълнението на проекта (доколкото е юридическо лице, от чието име се подават проектните предложения) трябва да се следи и от участниците във вътрешната организация, което е [отделен проект](../projects/obshtestvo-organization.md#readme)

## Как се избира кой проект, към кой източник на финансиране да кандидатства?

Действа принципът на невмешателство. Това означава, че всеки проект може да бъде предложен и който получи финансиране – той. Така е честно и за координаторите - координаторът, който вложи най-много усилия и има релевантен проект, печели. Не на последно място така се увеличава вероятността _някой_ проект да спечели финансиране, защото предполага, че повече кандидатури ще бъдат предложени.

## _„Когато се намесят пари и нещата загрубяват“_

Какво значи това? Хайде да разберем.

Когато проект е финансиран се появяват повече отговорности, отчетности и бюрокрация. С други думи малко натежава.

### Как се действа в такъв случай?

Когато има финансиране:

1. се наема солиден счетоводител или (в момента Общество.бг има такъв), който може да прави годишните, месечни и всякакви други доклади във формата, който е изискван. Тоест бюрокрацията и отчетността 90% я отмятаме.
1. в проекта трябва да е планирано някой (един или повече) от екипа, който ще изготвя годишните резюмета/отчети на свършената работа. Не става дума за счетоводните такива, а за нещо като доклади, само-анализа на свършената работа
1. участниците имат добавения ангажимент за вършене на работа във времеви срокове. Това обаче е ангажимент на всяка платена работа. Повечето хора се плашат, че ако не е свършена работата, така както е описана при кандидатстването (не се достигнат заложените индикатори), може източникът на финансиране да изиска да се върне предоставеното финансиране. Тази ситуация обаче е същата и при комерсиални компании и клиенти.

## Интересни въпроси
- Има ли вариант, в който единствено координатори на проекти получават финансиране, а това, което правят, е да координират екип от доброволци?
- Не е възможно. Обикновено проектно финансиране се отпуска срещу много подробно описано проектно предложение – в което се посочва (и това е част от оценката) кои точно участници (със съответни CV и документи за компетентност) ще изпълняват дейностите, за какви часове (времеви график), срещу какво заплащане (бюджет) и т.н. Не може просто да се дадат едни пари на някого, от когото да се надяваме, че в крайна сметка (при неизяснени условия) ще се реализира проект.
